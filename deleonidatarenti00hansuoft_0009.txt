PraefatiO.

Numerus epigrammatum Leonidae Tarentini, quae anno 1896
Geffckenius diligenter edidit (Fleck.Ann.Suppl.XXIlI p. 1—164),
augetur et epigrammate dedicatorio, quod in papyro scriptum
nuper repertum est (Pap. oxyr. IV 662), et epigrammate sepul-
crali VII 662 Anthol. palat„ quod Leonidam composuisse me
confirmaturum esse spero (cf. p. 66 sqq.). — Ut praecipue de
artibus vocalibus Leonidae Tarentini dissererem, mihi proposui3
qua in disputatione non modo argumentum sed etiam compositio
epigrammatum atque collocatio verborum mihi tractanda est.
Ut virtutes poetae cognoscantur, fieri non potest, quin Leonidae
carmina cum epigrammatis et poetarum priorum et aequalium
et eorum, qui Tarentinum imitati sunt, comparentur.

Opusculum viri docti Veniero (i poeti de l'Ant. Pal.) inspicere
mihi non licuit, de rebus ad studia nostra pertinentibus dis-
putavisse Veniero non videtur (cf. Bull. di filol. Class. XIII
p. 1243 Rev, di stor. ant. 1906 p. 1383 Bursians Jahrber. 1907
p. 296sq.). Mouquetius, qui Tarentini carmina in linguam
Franco—Gallorum vertit (Les epigr. de L. de Tar. 1906 Line),
epigrammata Tarentini ab Alexandrini non distinxit3 quamobrem
Tarentini vitam in praefatione non recte describit.

