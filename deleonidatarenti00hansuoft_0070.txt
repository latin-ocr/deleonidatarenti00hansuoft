—63-

gesch. d. griech. ssukol„ p. 114 sqq.). Inter epp. 657 et 665,
quae Leonidae Tarentino sunt, nonnulla carmina, quorum
primum (658) Theocrito tribuendum est, posita sunt. Post-
quam lemmati carminis 658 nomen Tarentini adiunctum est,
lemmata sequentium epigrammatum ex arbitrio ita mutata sunt,
ut omnibus in carminibus auctor inquirendus sit. Qua de causa
G.‚ qui stilum artemque metricam Leonidae Tarentini in epi-
grammatis inveniri posse negat, omnia illa epigrammata
658-664 a Tarentino abiudicavit. Sed ut in VH 662 ita in
aliis epigrammatis, quae Tarentinum composuisse constat,
versus facit. (De initio versus quinti cf. p. 25.) Genus dicendi
etiam Tarentino proprium esse mihi videtum nam voci ποθέουσα
(v. 3) eadem in sede versus quinti παθοῦσα respondet, nescio
an adiectivo τελεῆς (nam id legendum esse Stadtmuellero as-
sentior) ἤλικιῆς similis soni causa succedam ut rem tristem
sono pingeret, auctor in versu altero vocales η saepe posuit,
adiectivum ὁειλαίη eleganter in principio versus tertii collocatum
est. Quibus e causis VH 662 Leonidae Tarentino tribuo.

