in exitu, quomodo aequales, parentes, viatores de morte pueri
sentiant, dicit. Hoc quoque carmen ab epigrammate Leonidae
superatur. Nunc quaeritur, quemadmodum artes vocales ad-
hibitae sint. Apud Antipatrum figuram et conduplicationis et
anaphorae invenimus (VV. 5, 6 ἐς γάρ; V. 33 verbum ὤλετο
(vv. 3, 4, 5), quia vocalis longa ictu elata est, magni momenti
est). Vocales longae non praevalent, sed et spondeis in versu
tertio atque septimo positis et anaphoris gravitatem pingere
poeta conatur. In Vll 468 plures longas quam breves ictu
elatas vocales invenimus neque vero ulla vocalis excellit3 com-
plures spondeos legimus (cf. v. 7), qui fortuito facti ess'e possunt,
quia spondei rhythmi lenis causa a poetis hellenisticis libenter
ponuntur. In disticho extremo in vocalibus οι vel ευ ludere
poeta videtur, verbo ποθεῖν respondet πενθεῖν. Cum Leonidas
(v. 1, 7) atque Antipater figura anaphorae ad dolores pingendos
utantur, ut Meleager voces ἰώ et αἰαῖ ita Asclepiades particulas
ἰώ et φεῦ in epigrammate XIII 23 iambico adhibet, in quo
maerorem patris describere vult3 quam rationem e primo disticho
(ἄκουσον τὰ Βότρυος κήδη) cognoscimus. Cum una cum filio
multos labores parentum perisse apud Antipatrum legamus,
hic mors pulcram misericordiam habet, quod puer et multa
iam didicerat neque voluptatum particeps fuerat. Quam sen-
tentiam, quae ad auctorem multorum epigrammatum eroti-
corum et sympoticorum bene apta est, apud Samium primum
legimus. Quin poetae omnes operam dederint, ut questus sono
pingerent, dubium non est, sed eos aliam quoque rationem
secutos esse suspicor. In omnibus epigrammatis mortuus a
dicentibus nominatur <VII 466, 13VII 467, 13468‚1—XIII 23, 5)
atque dolores matris vel patris magis minusve dilucide de-
scribuntur (in Leonidae, Meleagri, Antipatri epigrammate mater,
apud Samium pater maerorem enarrat). Hoc alloquium mortui
in lamentationibus funebribus, quae in Homeri Iliade scriptae
sunt, reperimus. ln libro Ω mulieres Andromacha (V. 725—745),
Hecuba (jv. 748—759). Helena (v. 762—775) Hectorem, quem in
lectica situm deflent. primis in vocabulis alloquuntur (V. 725 ἆνερ
v. 748. 762 “Ἐκτορ); deinde questus (v. 287—300) Briseidis

