·— 31—

Pan alterum, extremum Liber. Preces verbo αὔξετε, quod lepide
initium versus occupat, exprimuntur, sed quia Biton a deis
petit, ut domum suo quisque modo decoret, tria adiectiva
inveniuntur. Epigramma igitur elegantissime compositum est. —-
In VI 13 tres fratres Pani retia, quae ad venationes diversas
adhibent, dedicant et a deo petunt, ut suo quemque in venatu
adiuvet3 compositio est laude digna, nam invocatio, dedicatio,
preces singula disticha explent. Deinde singulas res descriptionis
Anacreontis [XVI 306 (42)]. Aristocratis [VH 440 (43)] atque
singulae partes orationis Priapi [X 1 (50)] perspicue efferuntur,
quia in singulis distichis tractantur neque ullum distichon in
sequens transit3 orationes colloquii discernuntur [IX 3⁶20 (20);
Vll 503 (lOss. Leonidas igitur in epigrammatis tractatis id
studuit, ut singulas res in singulis distichis tractaret.

In carminibus, ad quae nunc transeam, poeta non modo
idem spectat sed etiam operam dat, ut ordo enuntiatorum
atque verborum in distichis similis sit. Neque enim Leonidas
in VII 503 (10) satis habuit interrogationem prius, responsum
alterum distichon explere. Sed in priore disticho enuntiatum
principale eiusdem longitudinis est atque enuntiatum secundum
in altero disticho et enuntiatum secundum interrogationis etiam
tot syllabas habet quot principale responsi; et in utroque versu
hexametro caesura κατὰ τρίτον τροχαῖον legitur. Similitudo
distichorum eo confirmatur, quod et in secundo et in quarto
versu post primum vocabulum, quod pedem primum explet,
novum enuntiatum vel nova pars enuntiati inchoatum quo
artificio voces εἴποις et ὤλεσε efferuntur. Poeta igitur diversis
artibus studuit, ut responsum interrogationi etiam in ordine
verborum responderet, quam rationem eum bene assecutum esse
puto. —— IX 24 (21) in disticha, in quibus ordo verborum
comparandus est, dividi potest. Et in primo et in tertio versu
obiectum et verbum. in secundo quartoque vocabula ad subiec-
tum attinentia legimus. Subiectum in priore disticho in penta-
metro, in posteriore in hexametro versu invenitur. Nomina
propria polite collocata sunt, nam exitum versus ter explent,
nominibus propriis in secundo tertioque versu positis summum

