-14—

neque in 188 neque in 189 invenimus, sententia prioris distichi
tam simplex est, qnam poeta ipse invenire potuerit. Itaque
Leonidae in XVI 190 componendo Niciam exemplo fuisse nego,

Leonidam in compluribus carminibus vestigia Callimachi
secutum esse Wilamowitzius (Griecli. Lit.3 i. d. Kult. d. Gegenw.
p. 217), Schmidius (Christs Griech. Lit. ΙΙ 1, p. 118), Suse-
mihlius (Griech.Lit.11 535 ann.), G„ et alii viri docti putant.
[lla epigrammata accuratius tractabo.

In epigrammate IX 507 (27) Callimachi Aratus cum Hesiodo
comparatur. Cuius σύντονος ἀγρυπνίη a Ruhnkenio recte mutatum
est in σύμβολον ἀγρυπνίης, viro docto assentior, quia in vocabulis
ἀγρυπνίαν consonare posse nego. Extremis vocabulis Callimachus
diligentissimam perpolitionem carminis laudat, etiam noctibus
Aratum carmini operam dedisse suspicatus. Hoc carmen Leonidae·
in epigrammate IX 25 (44) componendo exemplo fuisse Diltheyus
(Cydippe p. 11), Kaibelius (Herm. XXIX p. 120), G. putant.
Leonidam non ipsum Arati Φαινόμενα legisse, sed non novisse
nisi e Cyrenaei epigrammate Kaibelius inde colligit, quod illum
et de stellis fixis et de sideribus errantibus verba fecisse
Tarentinus scribit, quamquam Aratus μετανάστας cum ratione
omittit. Leonidae carminis argumentum est hoc: Hic est liber
Arati, qui λεπτῇ φροντίδι (quas voces imitationem arguere
Diltheyus adnotat; apud Callimachum enim eadem in sede
versus λεπταὶ ῥήσιες legimus) stellas et errantes et fixas describit;
poeta, cuius carmen praedicandum est. nemini postponendus
est nisi Iovi, quia stellas, quas ille procreavit, lucidiores reddidit.
Leonidas igitur de argumento, Callimachus autem de forma
poematis Arati disputat, de argumento Cyrenaeus nihil dicit-3
itaque fieri non poterat, ut Aratum de stellis errantibus dis-
seruisse Tarentinus e carmine eius colligeret. Ut Leonidas
e carmine Cyrenaei ita ille ex epigrammate Tarentini voces
λεπταὶ (ῥήσιες) habere potest. Itaque Callimachi epigramma
Leonidae exemplo fuisse nego, quia et Cyrenaeus de forma,
Leonidas de argumento disputat neque Tarentinus id, quod de
argumento carminis Arati censet, ex epigrammate eius hausisse
potest neque e voce λεπτός quicquam colligendum est. Cum

