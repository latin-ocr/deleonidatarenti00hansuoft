Caput quartum.

De collocatione verborum. — Quaestiones selectae.

§L De exitu enuntiatorum, quaein versum sequentem
transeunt.

Distichon bene compositum unum atque simplex est
(cf. Wilam., Textgesch. d. griech. Bukol.‚ p. 138sq.). Itaque
disticha, in quibus enuntiatum e versu pentametro in hexa-
metrum sequentem transit, apud poetas hellenisticos epi*
grammatum rarissime reperiuntur. Si vero tales versus legimus

quales sunt hi Leonidae VH 273, 1—-3 (6):
E1’290v με τρηχεῖα καὶ αἰπήεσσα καταιγὶς
καὶ νὺξ καὶ δνοφερῆς κύματα πανὸυσίης
ἔβλαψ’ Ὠρίωνος·

quaerendum est, utrum poeta cum ratione versus coniunxerit
an hic ordo verborum fortuito evenerit. Consilium poetae in eis-
exemplis saepissime cognoscendum esse arbitror, ubi enuntiatum,
quod in distichon sequens transit, in initio hexametri iam finem
capit (qui puncto vel colo in editionibus nostris significari solet).
Illa collocatione enuntiati pars, quae in initio hexametri legitur,
effertur, quia a disticho, in quo inchoavit, soluta primos pedes
hexametri sequentis occupat. De exemplis, quae in epigrammatis
Anytae, Asclepiadae, Callimachi, Hedyli, Leonidae, Mnasalcae,
Niciae, Poseidippi, Simmiae, Theocriti inveni, nunc verba faciam.

Saepissime enuntiatum, quod in versum hexametrum se·
quentem transit, ante quintum pedem terminatur. Veluti in
epigrammatis Callimachi enuntiatum, quod transit in distichon
sequens, duodecies (2, 33 14, 33 15, 33 18, 33 24, 33 27, 3;
45, 33 46, 93 48, 53 55, 33 58, 33 62, 3) ante quintum pedem
terminatur, bis (1, 53 48, 3) in tertio pede. Consilium poetae in.

