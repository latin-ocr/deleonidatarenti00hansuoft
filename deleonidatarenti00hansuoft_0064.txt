-62-

piscatorum narratur: Theris (VH 295) in casula sua placide
diem supremum obiit, Parmi (504) piscis captus. quem in
dentibus tenuit, in guttur lapsus mortem attulit3 Tharsys (506,
cf, p. 63 sq.)‚ qui ancoram tollebat, a pistrice usquead
umbilicium voratus est, dum piscatores truncum in navem tra-
hunt. Argumentum epigrammatum in fabellis quoque tractatum
esse verisimillimum est. Leonidas in epigrammatis suis arti-
ficia evitavisse videtur, quia fabellae eis ornatae non erant.
Deinde in epigrammatis iambicis poeta cavit, ne artificia vocalia
poneret. Et ep. 96 (Stob. flor. 120, 9) et Vl 211 (41) et
VII? 455 (34) artificiis caret, quae fortuita sunt in XVI 307 (28),
ubi μελῖσὸεταῖ δε τᾶν legimus⁷ et in XVI 182 (29), ubi ἐκλάμβει
in versu sexto eundem locum tenet atque ἐκθλίβει in quinto
et in versu octavo vocalis α praevalet. In epigrammatis iam-
bicis Callimachi quoquo artificia vocalia plane desunt. Qua
de causa epigrammata iambica artificiis careant, non apparet.
Leonidas igitur non temere omnibus in epigrammatis artificia
adhibuit, sed secum meditatus est, num ea ad epigramma apta
essent. Multo saepius quarn alii poetae, qui aetate eius epi-
grammata composuerunt, artificia adhibet: eum primum in epi-
grammatis artificiis vocalibus cum ratione usum esse inde colligo,
quod ea apud Anytam Asclepiadamque perraro inveniuntur.

