-35-

altero disticho scripta brevissima sunt et celeriter sibi suc-
cedunt. (interrogationes fere tria vocabula, responsa duo vel
unum habent, de hoc epigr. quoque cf. Rasche, p. 21, 29.)

Ad artificium compositionis, quod in Leonidae VII 648 (92)
invenitur, iam transeamus. (De argumento carminis cf. p. 24).
Aristocratis oratio singulis distichis a poeta dictis, in quibus
nomen proprium eundem locum tenet. circumcluditur. Versus
orationis ab illis eo differunt, quod cum versus 3, 4, 5, 7, 8
initium spondiacum habent tum versibus 3, 5, 7 caesura trochaica
inest, quae in vocibus similiter cadentibus legitur. Versus hexa-
metri circumcludentes caesuram πενθημιμερῆ et bucolicam habent.
In versibus 3, 5, 7 verba ita ordinata sunt

v.3—-— -ῌσαιῂο
πηόψψ j— &occlto
V.7—— —— οιΙτο

Praeceptum suum Aristocrates verbis similiter sonantibus
μνησαῖτο, ἓὸνωσαῖτο (v. 3), στῧλωσαῖτο (v. 5), φαινοῖτο (v. 7)
vehementissimum reddit. Poeta igitur studuit, ut versus orationis
a circumcludentibus in re metrica distarent.

Ex epigrammatis hoc in capite opusculi tractatis elucere
puto Leonidam operam dedisse, ut singulas res in singulis
distichis redderet (idem censet Rasche, p. 23). In nonnullis
carminibus etiam enuntiata atque verba in distichis similiter
ordinavit. In universum Leonidas id spectavit, ut is qui legit
sententiam epigrammatis statim cognosceret atque ordinem
enuntiatorum verborumque facile perspiceret.

3*

