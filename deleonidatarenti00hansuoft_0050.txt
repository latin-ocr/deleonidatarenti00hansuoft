-43-

quoque, qui ut epigrammata bucolica a poesi melica non longe
distant, libenter easdem voces posuisse e Callimachi carminibus
cognoscimus. Nam in 72 versibus eroticis 18, in 196 ceteris
versibus — 11 repetitiones habemus3 voculationem poeta in
eroticis versibus non saepius (quinquies) quam in ceteris (ter)
mutavit. Asclepiades autem in 132 versibus eroticis 12, in
ceteris 40 versibus 4 repetitiones praebet,in eroticis epigrammatis
igitur repetitionem eiusdem vocis non saepius habet quam in
ceteris; voculationem quoque non diligenter tractat, quia in
quinque exemplis (41‘70) voculationem non mutavit, quamquam
aliam rationem non sequebatur. Poseidippus repetitiones in
eroticis versibus anteposuit, nam in 46 eroticis versibus sex,
in ceteris 74 versibus tres repetitiones legimus, sed voculationem
in eroticis epigrammatis non aliter tractat atque in aliis. E paucis
eroticis versibus Hedyli nihil colligi potest. Apud Mnasalcam,
Niciam, Philetum, Aratum perpaucae repetitiones inveniuntur.
Varia voculatio verbi repetiti ad certum epigrammatum genus
non spectat, in bucolicis autem carminibus evitatur3 in versibus
eroticis bucolicisque plures repetitiones inveniuntur quam in
aliis. In epigrammatis et bucolicis et eroticis, quae ad poesim
melicam prope accedunt, ictus in eadem syllaba vocis repetitae
ponitur, ut is qui legit de melicis carminibus admoneatur. Si
ictus alia in syllaba vocabuli repetiti collocatur, repetitio non
conspicua est, sed mirum in modum aures tangit.

Nunc quarendum est, qua aetate illud elegans artificium
primum in epigrammatis inveniatur. In prioribus epigrammatis
(Erinnae, Anytae, Simmiae, ut versus Anacreontis, Simonidis
aliorumque, qni fere omnibus hoc in opusculo tractatis arti-
ficiis carent, omittam) voculatio in voce repetita non mutatur3
sed in duobus eroticis epigrammatis, quae sub nomine Platonis
tradita sunt (VH 669, 670), artificium adhibitum est. Erotica
epigrammata omnia a philosopho abiudicanda esse Reitzensteinius
recte demonstravit, ergo Leonidam id artificium primum in
epigrammatis adhibuisse put0.

B. Praeter repetitionem eiusdem vocis poeta aliis artificiis
utitur, ut versum elegantem reddat. In multis epigrammatis

