θύουσι λγύμφαις τῷ τε ᾹΙαίαὸος τόκῳ
, οὗτοι γὰρ ἄνδρων αἷμ’ ἔχουσι ποιμένων

usum esse probabile non est, nam Nymphae saepissime unas
cum Mercurio appellantur (cf. Hom. ξ 435sq. soph. Oed. reX.

1104 sqq. Arist. Thesm. 977 sq. — cf. Preller-Robert, Gr. Myth.1‚ 2
Ρ.72Ο adn. 1, p.724 adn.1.). Anytae vestigia Leonidas secutus est.

Poetae hellenistici epigrammata de puerperis libenter
composuisse videntur (cf. G. p. 51, 81); quamobrem et tituli
sepulcrales et dedicatorii ficti sunt. In VI 200, 202 (45, 46)
Leonidae mulieres deae partus singulas res vestium parturae
felicis causa dedicant. Niciae ep. VI 270 Leonidae exemplum ’
fuisse G. recte exposuit (p. 81). Nam apud Niciam vittae et
ricae, quae ante deae pedes sitae sunt, dedicantur, quia dea
mortem a muliere arcebat. In epigrammate VI 202 Leonidas
rem simili modo tractat, cum in carmine praecedenti
afferat, cur ipsae illae vestes deae donentur, nam in vestibus
dedicatis pastura facta est. Itaque ep. VI 202 fortasse prius
quam VI 200 compositum est, quia exemplar accuratius ex-
primit3 nam in primo versu utriusque carminis (VI 202, 270)
res dedicatae enumerantur et in altero disticho cansa dedi-
cationis affertur. In quarto versu utriusque carminis id
ἀπ’ ὠδίνων eundem locum tenet. Quod ep. VI 200 prius com-
positum esse, quia verborum collocatio simplicior est, G. censet,
mea quidem sententia iam in priore carmine VI 202 poeta studere
poterat, ut exemplum quaesito verborum ordine superaret. ——
Leonidam in XVI 190 (47) quoque Niciam (XVI 1887 189)
secutum esse Gr. putat (p. 81). In Tarentini carmine Morichus
pastor narrat se statuam Mercurii collocavisse, ut deus capellas
custodiret, deinde capellas vetat lupum in posterum timere.
In XVI 188 Mercurius dicit sibi praesidi gymnasii pueros saepe
coronas floreas afferre, in XVI 189 Pan, qui tecta apium
custodit, fures admonet, ut locum evitent. Sententiam, quam
in altero disticho Leonidae legimus:

ἀλλά μοι αἵ τ’ ἀν’ ὄρη χλωρᾶς κεκορεσιιιὲναι ὕλας
τοῦ γ’ ἁρπακτῆρος μή τι μέλεσὸε λύκου

